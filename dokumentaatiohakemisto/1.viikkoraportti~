Joulun Robolabra 2015
1. Viikkoraportti
	by Sonja Mäkipaja

Päätin aiheen, kirjoitin suunnitelman ja viikkoraportin. Asensimme pajassa ohjelmointiymäristön. Opettelin käyttämään GitHubbia (javalabran Git-ohjeilla). Aloin kirjoittamaan päiväkirjatyylistä robolokia. 

Aiheeksi tuli ympäristöönsä reagoiva koiranpentu. Aluksi oli tarkoitus, että pentu seisoisi ja liikkuisi neljällä jalalla, mutta tulin siihen tulokseen, että voisi olla yksinkertaisempaa jos pentu olisi kahdella pyörällä ja tasapainona häntään kiinnitetty pyörä takana (eli ns. kolmella pyörällä). Rakennusvaihe hirvitti ensin, mutta vauhtiin päästyä se olikin helpompaa kuin olin odottanut. Sievän ulkomuodon luominen on tosin työn ja tuskan takana ja esim. toinen tassu (äänisensori) näyttää lähinnä pyssyltä. Rakensin robotille pään, jossa käytin etäisyyssensoria silminä/kallona. Hankaluuksia aiheutti pään saaminen tukevaan asentoon, mutta sain sen lopulta tuettua aika hyvin, vaikka lopputulos ei olekaan symmetrinen. Johdot saa kierrettyä ihan nätisti.

Suunnitelmaa kirjoittaessa oli pakko lyödä lukkoon asioita, jotka oli vielä päättämättä kuten mitä toimintoja robotilleni haluan. Ei ole vielä ihan selvillä, mitä työkaluja käytän minkäkin sensorin kanssa, joten en voinut ottaa kantaa sellaisiin seikkoihin.

Ohjelmointiympäristön asennuksessa oli ongelmia. VirtualBox ei löytänyt robotin tietokonetta USB portin kautta, vaikka fuksiläppärin USB-listoilta löytyi. Päädyttiin asentamaan Eclipse. En ole aivan varma vielä, kuinka robotin ohjelmointi toimii, mutta siihen löytyy netistä linkkejä vaikka millä mitalla. Se tuskin tulee olemaan ongelma.

GitHub osoittautui todella käteväksi, vaikka opettelu vaati kyllä vähän asioiden selvittelyä. Nyt osaan päivittää tiedostot GitHubbiin.  

Kirjoitan myös lokia päivittäi

Viikkoraportissa on tarkoitus kertoa lyhyesti viikon edistyminen, vastaan tulleet ongelmat jne. Raporttien tarkoituksena on pitää kurssin kävijä ja kurssin ohjaajat kartalla siitä, missä mennään. Raportissa tulisi käsitellä myös suunnitelma siitä, mitä seuraavalla viikolla aikoo työstää. Myös viikoista joilla ei ole työskennelty palautetaan raportti, missä tämä todetaan. Viimeisellä viikolla kirjoitetaan loppuraportti, missä on tarkoitus tehdä yhteenveto etenemisestään ja arvioida hieman omaa suoritustaan. Raportit ovat pakollisia, mutta myöhästyneistä raporteista ei saa pistettä.
